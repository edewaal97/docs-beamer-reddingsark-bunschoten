Overschakelen naar video
========================
Klik op het pionnetje in de taakbalk. Deze knop opent “VLC Player” met vooraf ingestelde opties (als er een update is mag je deze negeren). Klik achtereenvolgens op “Media” en “bestand openen” en selecteer vervolgens het videobestand wat met de stappen eerder in de handleiding is gedownload. Als er meerdere video’s zijn, herhaal dan deze stappen totdat alle video’s in de lijst staan. Je kunt de lijst op eigen volgorde sorteren door video’s omhoog of omlaag te slepen.

Om de video af te spelen dubbelklik je op de titel. Als de video is afgelopen stopt de speler automatisch. Om de volgende video af te spelen, klik op de titel van de volgende video.
Om de video vroegtijdig te stoppen, klik op het stopicoontje (vierkantje) onderin de balk, hiermee verdwijnt de video van het tweede scherm. Bij pauzeren blijft de video gepauzeerd op het tweede scherm staan.
