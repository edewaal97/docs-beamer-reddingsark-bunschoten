OPS - Lied toevoegen
====================
Als een liedtekst niet gevonden kan worden in OPS is de kans groot dat het nog nooit gezongen is. Om het lied toe te voegen is de tweede applicatie van OPS nodig, OPS Producer. Dit is het Opwekkingicoontje in de taakbalk met de oranje rand.

.. danger:: Sluit voordat het je OPS Producer opent, eerst OPS Presenter (met het blauwe randje) af. Als beide programma’s geopend zijn, kan de achterliggende database corrupt raken waardoor beide programma’s niet meer werken en opnieuw geïnstalleerd moeten worden.

.. image:: /images/taakbalk-ops-producer.png

OPS kent twee soorten liederen, gewoon normale liederen en tweetalige liederen. Een tweetalig lied kan gebruikt worden om de vertaling onder de normale tekst te plaatsen, of als een lied in canon of tweestemmig gezongen wordt. Bij het invoegen van de tweede taal kan het handig zijn om de functie “nieuw tweetalig lied” te gebruiken. Zie verderop een uitgebreidere uitleg hierover.

Klik om een nieuw lied aan te maken in het lint op :guilabel:`Nieuw`.

.. image:: /images/ops-nieuw-lied.png

Er verschijnt nu een scherm met een aantal invoervelden. Vul hiervan zo veel mogelijk informatie in. Dit zorgt er voor dat een lied gemakkelijk teruggevonden kan worden. Er zijn drie zaken verplicht: De beginregel, de liedtekst en de Titel.

Let bij het invullen van de liedtekst op de volgende zaken:

-	Maak tekstregels niet te lang
-	Mik er op om blokjes van vier tekstregels te maken (incidenteel 5 is niet erg, maar gebruik voor 6 regels liever twee blokjes van 3 of één van 4 en één van 2 regels).
-	Breek de tekstregels op logische plekken (waar even pauze is bij het zingen) af.
-	Maak gebruik van codes om aantekeningen voor andere beameristen te maken. Zie voor een verzameling codes het hoofdstuk “3.3 (Speciale) codes in de liedtekstbewerking”.
-	Maak bij langere coupletten/refreinen/etc gebruik van de [split] code.
-	Zet liever twee keer dezelfde tekst onder elkaar dan gebruik te maken van de aantekeningen (2x), (3x) etc…

.. image:: /images/ops-nieuw-lied-ingevuld.png

Klik vervolgens in het lint op :guilabel:`opslaan` en sluit producer af. Hierna kan het lied in OPS Presenter worden toegevoegd aan de Playlist.

Meertalig lied
--------------
Naar wens van de gebruiker kan de optie “nieuw tweetalig lied” gebruikt worden om een lied met twee talen toe te voegen. Als vervolgens de tekst is ingevoerd zullen de talen om en om samengevoegd worden, zoals in het voorbeeld wordt weergegeven, let goed op dat de volgorde klopt. Deze kan eventueel aangepast worden door een extra enter te plaatsen.

.. image:: /images/ops-nieuw-tweetalig-lied.png

Tik op :guilabel:`OK` en de normale tekstediter wordt weergegeven, net als wanneer een normaal lied wordt toegevoegd. Het enige verschil is dat het vinkje :guilabel:`tweetalig` aangevinkt is.

.. image:: /images/ops-nieuw-tweetalig-lied-ingevuld.png
